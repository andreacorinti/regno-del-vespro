---
layout: layouts/home.njk
permalink: /timeline/
eleventyNavigation:
  key: Timeline
  order: 2
---

_Nota: la timeline segue la versione nota sia agli storici Esperici e Arcaici, i Mori hanno una propria concezione degli eventi e un mito creazionistico del tutto diverso_

<table id=timeline>
<thead>
  <tr>
    <th>Anno</th>
    <th>Eventi</th>
  </tr>
</thead>
<tbody>
  <tr>
    <td>-???</td>
    <td>Era del Caos.</td>
  </tr>
  <tr>
    <td>-16000</td>
    <td>nascono i Giganti, forme di “caos” solidificato che prendono coscienza.</td>
  </tr>
  <tr>
    <td>-8000</td>
    <td>Dopo milioni di anni di guerra ed evoluzione, i Giganti sconfiggono il caos primordiale e creano il mondo.</td>
  </tr>
  <tr>
    <td>-7500</td>
    <td>Con l’intento di utilizzarli come giocattoli e “animali domestici”, <b>i Giganti creano gli umani.</b></td>
  </tr>
  <tr>
    <td>-3000</td>
    <td>Inizio della <b>Gigantomachia</b>, guerra fraticida dei Giganti iniziata da Faistos e Jovis.</td>
  </tr>
  <tr>
    <td>0</td>
    <td><b>Apocalisse dei Giganti</b>. Dopo tremila anni di battaglie, i Giganti sono giunti all’estinzione. Faistos e Jovis e i loro eserciti si scontrano in un ultimo epico scontro nell’isola di Vespro. Inizia l’era dell’uomo e vengono fondate le prime città.</td>
  </tr>
  <tr>
    <td>0-100</td>
    <td>Alcuni abitanti della città di Echetia riescono a manipolare il Caos primordiale del mondo: nascono i primi stregoni.</td>
  </tr>
  <tr>
    <td>100-200</td>
    <td>Epoca Arcaica. La Lega di Echetia domina tutta l'Isola del Vespro: la città di Echetia, governata dagli Stregoni, schiavizza le altre città-stato Arcaiche che vengono amministrate dai <i>Diadochi</i>, servitori degli Stregoni.</td>
  </tr>
  <tr>
    <td>400</td>
    <td><b>Rivolta degli Anarchici</b>: gli esseri umani incapaci di sfruttare la magia si coalizzano al seguito della maga rinnegata Antigone (considerata la prima Majara) che, influenzata dal pensiero del filosofo Diogene, rifiuta ogni forma di autorità professando la neonata “Anarchia”.<br>
    La rivolta viene soppressa nel sangue, ma gli Stregoni di Echetia vengono notevolmente indeboliti dal conflitto, mentre le famiglie dei Diadochi crescono in potere ed influenza.</td>
  </tr>
  <tr>
    <td>476</td>
    <td><b>Rivoluzione dei Diadochi, Caduta di Echetia</b>: i Diadochi coalizzati si liberano dal giogo della città degli stregoni, che viene rasa al suolo. Inizia la persecuzione della magia praticata all’infuori della religione (Cultisti di Faistos).</td>
  </tr>
  <tr>
    <td>476-600</td>
    <td><b>Epoca delle <i>Polis</i></b>: dove ogni città-stato segue una propria agenda. Si stringono e sciolgono alleanze, scoppiano guerre, ma grossomodo la casta nobiliare composta dalle famiglie dei Diadochi riesce a mantenere il potere. La Chiesa di Faistos fomenta e approfitta delle divisioni, consolidando il potere della città di Archontikó (odierna Vespro)</td>
  </tr>
  <tr>
    <td>600</td>
    <td><b>Lo scisma</b>: Le immigrazioni esperiche, che finora si erano mantenute sporadiche, iniziano a diventare sempre più frequenti. Gli Esperici vengono dall’ovest, sono eccellenti guerrieri, non conoscono nulla della magia e vengono considerati rozzi e barbarici dagli Arcaici: in netto contrasto con i suoi compatrioti, il filosofo eretico Demostene (un cultista di Faistos scomunicato) gli identifica come “Apostoli di Jovis” e inizia a predicare la “versione di Jovis” tra gli immigrati che, dovendo subire in ogni caso la persecuzione da parte degli autoctoni, finiscono per abbracciarla di buon grado arrivando a sviluppare un certo fanatismo. In breve tempo, le varie polis si dividono tra culto di Faistos e quello di Jovis (spesso per mere ragioni politiche).</td>
  </tr>
  <tr>
    <td>610</td>
    <td>Il capitano esperico Galerio Filomarino conquista la città di Archontikó e la ribattezza Vespro, iniziando così la persecuzione dei cultori di Faistos. In poco tempo Galerio riesce a piegare l’intera isola anche per merito dell’alleato moro Yusuf Amin, futuro primo Visir di Marabecca, che grazie alle sue truppe abituate ai climi aridi è stato in grado di colonizzare le aree desertiche del nord-est. I mori provengono dalla vicina isola di Malikia: da secoli vantavano rapporti commerciali con Vespro, ma è solo in questo periodo che con la loro invasione si uniscono alla conquista esperica ai danni degli autoctoni Arcaici.</td>
  </tr>
  <tr>
    <td>700</td>
    <td><b>Nascita del Rengo del Vespro.</b> Dopo varie lotte per il potere, Selinunte di Tavros massacra tutti i suoi rivali e diviene il primo Re di Vespro. Selinunte è nipote di Galerio Filomarino da parte di madre, mentre il lato paterno discende dai Messapi, un’antica famiglia di Diadochi Arcaici. Il Re è un fervente seguace di Jovis, e con lui il culto di Faistos viene perseguitato fino a sfiorare l’estinzione: sotto il suo governo, solo i culti pagani dei mori del nord-est vengono tollerati.<br>
    Per amministrare in modo proficuo le vecchie polis, Selinunte suddivide il Regno in 5 diverse Baronie (la <i>Mano del Re</i>) che mette costantemente in competizione tra loro.</td>
  </tr>
  <tr>
    <td>850</td>
    <td>Vespro è attualmente governata da Re Selinunte III (detto <i>il Grosso</i>), la struttura delle Baronie è consolidata e, come a netto vantaggio del sovrano e della sua capitale, gli intrighi e i conflitti tra i vari baroni mantengono un relativo status quo.</td>
  </tr>
</tbody>
</table>
