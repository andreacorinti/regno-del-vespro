---
title: Zancle
description: Città della Baronia di Galaria.
date: 2018-05-01
tags:
  - città
layout: layouts/post.njk
---

Città appartenente alla Baronia di Galaria

**Podestà**: Don Lollò Zirafa

Zancle, importante porto marittimo della costa orientale, è secolarmente il confine tra le due baronie di Galaria a nord e Segesta a sud.

La città è divisa in Zancle di su (galariana) e Zancle di giù (segestina), i cittadini sono parimenti associati a questo o quel partito e non di rado si scontrano.

A dispetto di questa divisione, la città ha un unico podestà che può appartenere a uno o l’altro partito a seconda del periodo storico.

Esiste inoltre un terzo partito, detto dei “baronisti”, che vorrebbe che Zancle divenisse una baronia indipendente: inutile dire che quest’ultimo viene ampiamente osteggiato e contrastato da galariani e segestiani.

Nella capitale Vespro, i destini di Zancle sono tendenzialmente ignorati e sfruttati per bilanciare lo scontro tra le due bellicose baronie, scongiurando così il pericolo di una possibile ribellione.
