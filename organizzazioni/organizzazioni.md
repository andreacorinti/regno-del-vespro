---
layout: layouts/home.njk
permalink: /organizzazioni/
eleventyNavigation:
  key: Organizzazioni
  order: 4
---

# Stato

Il Regno del Vespro è una monarchia feudale che fa capo al Re della capitale Vespro, suddivisa in 5 diverse baronie che godono una relativa autonomia (e non di rado risultano in feroce competizione tra loro).

- Inessa, nelle coste occidentali
- Cortenova, nella costa centrale
- Marabecca, nella costa settentrionale
- Galaria, nella costa orientale
- Segesta, nella costa meridionale


Attualmente, il Regno del Vespro è governato da Re Selinunte III detto _il Grosso_.

[![regno](/img/regno-del-vespro.jpg)](/img/vespro_grande.jpg)
![regno](/img/baronie.jpg)

I villaggi affidano la propria amministrazione a dei signorotti locali appartenenti alle città più vicine che sono invece governate dai cosidetti podestà, che a loro volta rispondono al relativo barone locale.

## Nobili

L'antica nobilità di Vespro risale al periodo dei _diadochi_, i governatori delle polis arcaiche che costituirono le basi delle odierne baronie, ma più di recente le dinastie esperiche e moresche hanno guadagnato uno status molto elevato nell'aristocrazia del Regno.

* **La Famiglia Reale**: di etnia esperica ma imparentata con gli arcaici Messapi, è la dinastia originata da Re Selinunte 150 anni fa. Il suo antenato più celebre è Galerio Filomarino, condottiero esperico che nel 250 anni fa conquistò Vespro.

* **Gli Aghlab**: famiglia moresca di mercanti e alchimisti. Il Barone (o _Visir_) di Marabecca è un esponente della dinastia, che governa anche la maggior parte delle città della baronia.

* **I Bualis**: esperici fondatori dell'ononima fortezza, governano la baronia di Segesta e hanno notevole influenza nella Chiesa.

* **I Callisto**: è una dinastia di stirpe arcaica da sempre promotrice del commercio e dell'integrazione tra le diverse etnie. Il barone di Cortenova è un esponente dei Callisto, come pure molti sacerdoti di Jovis d'origine arcaica.

* **I Leponti**: piccola dinastia esperica, rappresenta un ramo cadetto della famiglia reale ed è composta dai discendenti di Galerio Filomarino non collegati con la stirpe di Re Selinunte (ragion per cui sono spesso chiamati _i filomarini_).

* **I Messapi**: è la più antica e importante dinastia nobiliare di stirpe arcaica. Le sue origini risalgono a più di 700 anni fa, nell'odierna baronia di Galaria. Oltre a diversi podestà galariani, sia il barone di Galaria che quello di Inessa appartengono alla dinastia dei Messapi.

* **I Zirafa**: è una famiglia esperico-moresca originaria di Maza (anticamente, il nome era _Zarāfah_). Da sempre mercanti piccolo borghesi, hanno da poco raggiunto lo status nobiliare grazie a Don Lollò, podestà della Città di Zancle insignito del titolo dal barone di Galaria.


# Chiesa

La Chiesa di Jovis è l'unica religione organizzata presente e accettata su Vespro (il Culto di Faistos e la religione moresca non hanno una struttura organizzata, vedi anche [religione](/religione)).

La Chiesa è amministrata dal **Concilio dei Vescovi** (sito a Vespro), gestisce diversi ordini monastici relativamente autonomi e ha un proprio ordine di guerrieri scelti, i Paladini addestrati nella **Fortezza di Petra Bualis**.

L'influenza della Chiesa di Jovis è sempre stata sfruttata dai vari monarchi di Vespro per mantenere il controllo sulle varie baronie, ma non di rado il rapporto tra Re e Vescovi è stato piuttosto teso.

Secondo alcune malelingue, il Re di Vespro non è altri che una marionetta nelle mani del Concilio.

# Organizzazioni Criminali

## La società dei Rosacroce

![rosacroce](https://external-content.duckduckgo.com/iu/?u=https%3A%2F%2Fsapienzaocculta.altervista.org%2Fwp-content%2Fuploads%2F2020%2F01%2Frosacroce.jpg)

Tra le baronie di Inessa e Cortenova esistono alcune organizzazioni criminali con una storia secolare, che assieme formano "i petali" della leggendaria società segreta dei Rosacroce.

I più la ritengono un mito: non è infatti ufficialmente riconosciuta, poiché diversi _crociati_ risultano direttamente connessi con la politica locale.

La società si divide in diverse logge (o _clan_):

* **Clan di Xiphias**: simbolo pesce-spada, è composta esclusivamente da membri di etnia Arcaica ed è considerata la loggia più antica. Oltre a furti e contrabbando, rappresenta il clan più invischiato con misticismo e stregoneria: molti membri del clan appartengono al Culto di Faistos.

* **Loggia dei Preti**: detta anche "La Banca", è direttamente collegata con la Chiesa di Jovis e gestisce ingenti quantità di denaro sporco. I suoi membri sono dediti principalmente all'usura.

* **I Lunensi**: è il clan più giovane, fondato da Masuzzu Pignataru della città di Primaluna dopo la morte di Piddu l'Artiglio.

I clan occasionalmente collaborano tra loro, ma non di rado sono in diretta competizione per il territorio.

## I pirati di Eghina

L'Isola di Eghina (baronia di Segesta) è celebre per offrire rifugio a numerose ciurme di pirati.
