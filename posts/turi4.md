---
title: "Solo - RPG: Le allegre scorribande di Turi Testepetra - Capitolo 4"
description: "Avventura Single Player."
date: 2022-05-26
tags: "Turi Testepetra"
layout: layouts/post.njk
---

**Porto di Cortenova, Baronia di Cortenova, 26 Maggio 850**

## Diario di Turi

Ho la schiena a pezzi, la branda che mi ha rimediato Totò non è il massimo per la mia mole e nella sua catapecchia si sta fin troppo stretti.

>"Non è il caso che tu dorma in una locanda, e sarebbe meglio se nessuno ti vedesse in giro. Attiri troppo l'attenzione" mi ha snocciolato il ladruncolo.

Bah.

Ho chiesto il motivo di tanta segretezza: alla fine, non c'è niente che mi lega con Masuzzu. per quanto può sapere l'Artiglio, sono un semplice forestiero venuto in cerca di lavoro al porto.

Totò mi ha spiegato che sottovaluto di parecchio la paranoia del vecchio: da quanto ha appreso stamane, giù ai moli si parla ancora parecchio del mio arrivo di ieri in città.

>"Per fortuna nessuno sa chi sei, quindi i miei ragazzi hanno sparso un po' la voce spiegando che eri un minatore di Solfara in cerca di una nave per Marabecca. Ufficialmente, sei salpato un'ora fa.
Se si sapesse che il famigerato Turi Testepetra è in città, Don Piddu e i suoi sicuramente vorrebbero vederci chiaro. Il tuo nome è piuttosto famoso a Primaluna, quindi il collegamento con Masuzzu verrebbe naturale."

Dannatamente prudenti, per essere dei malavitosi.

Oggi comunque non resteremo nelle mani in mano: da casa sua un passaggio ci condurrà ai moli sotteranei, dove Totò mi mostrerà l'entrata del tunnel dove ci infiltreremo domani.

## Il Tunnel

```
Tiro di Totò per controllare la situazione
2d6(5) + DES(2) = 7
```

Il tunnel è abbastanza percorribile, non abbiamo notato sguardi indiscreti, ma alcuni degli uomini di Totò ci hanno spiegato che il passaggio murato non si è ancora deciso a cedere.

Ovviamente utilizzare il fuoco arcaico allerterebbe gli uomini di Piddu, utilizzarlo è fuori discussione: troppo casino.

Vista la situazione, ho preso un piccone e proposto a Totò di dare una mano.

![tunnel](/img/campagnaturi/tunnelpiddu-interno.jpg)

```
Turi usa Piegare Sbarre, Sollevare Cancelli
2d6(8) + FOR(2) = 10
```

Credo che questi ladruncoli di città siano rimasti piuttosto impressionati: è bastato giusto qualche colpetto, e il muro è venuto giù come burro, senza fare nemmeno baccano.

Direi che è tutto pronto per domani.

```
Turi sale al livello 2!

Aggiunge la mossa: Spietato
e un punto in Saggezza.
```
