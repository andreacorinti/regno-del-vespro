---
title: "Avventura: Zancle la Contesa."
description: "Avventura di base."
date: 2018-09-30
tags: "Zancle la Contesa"
layout: layouts/post.njk
---

_Avventura cittadina per 3-6 giocatori_

**Città di Zancle, Baronia di Galaria, 22 Maggio 850**

Don Lollò Zirafa, podestà della città di [Zancle](/luoghi/zancle), non passerà certo alla storia per il suo coraggio.

Il massimo delle aspirazioni dell'uomo sono sempre state una vita tranquilla e, per quanto possibile, abbondante di lussi e sfarzi.

Purtroppo per lui il suo ruolo lo ha reso bersaglio di molti nemici...e ieri notte ne ha avuto crudelmente conferma, quando qualcuno ha attentato alla sua vita!

Il vostro gruppo è stato ingaggiato per scoprire chi c'è dietro il tentato omicidio.

## L'Attentato

Una delle cortigiane di Don Lollò ha tentato di accoltellarlo nel sonno: fortunatamente per lui, un rumore lo ha svegliato appena in tempo.

La coritigiana ora si trova nelle segrete: la guardia cittadina ha già tentato di interrogarla senza particolare successo.

## I sospettati

Zancle è notoriamente divisa in due partiti avversi: i Galariani (attualmente al governo con don Lollò) e i Segestini.

Entrambi fanno riferimento alle due Baronie che da anni lottano per il controllo della città, perciò Segesta è la prima sospettata.

In città esiste anche un terzo partito poco diffuso, quello dei "baronisti" che vorrebbero che Zancle divenisse una Baronia indipendente.
