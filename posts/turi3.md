---
title: "Solo - RPG: Le allegre scorribande di Turi Testepetra - Capitolo 3"
description: "Avventura Single Player."
date: 2022-05-24
tags: "Turi Testepetra"
layout: layouts/post.njk
---

**Strada degli Uliveti tra Primaluna e Cortenova, Baronia di Cortenova, 25 Maggio 850**

## Diario di Turi

```
Tiro viaggio:
1d6 (3) + SAG (-1) = 2
```

Mi aspettavo che le zone costiere tra Primaluna e Cortenova fossero più tranquille, evidentemente l'abitudine all'ambiente selvatico mi ha portato a sottovalutare le insidie del mondo civilizzato.

```
Generatore avversari:
1d6 = 2, fuorilegge
```

Mentre m'incamminavo verso la strada maestra oltrepassando l'ennesimo villaggio di pescatori, mi sono reso conto che tre tizi mi stavano alle calcagna.

Tre briganti. A occhio, delle mezze cartucce. Dubito facciano parte degli associati di Piddu l'Artiglio.

Dopo qualche graffio, ne ho ammazzati due con un paio di fendenti.

Il terzo evidentemente non era completamente scemunito e si è arreso subito dopo.

```
Un anello di ferro con l'incisione di un pesce spada (Clan di Xiphias)
Una pozione
6 monete d'oro
```

Dopo avermi sganciato i pochi spiccioli che aveva in tasca, ho chiesto al briccone superstite il significato dello strano anello che ho recuperato dal dito di uno dei suoi compari.

A quanto pare, si tratta del simbolo del clan di Xiphias, una cosca di malviventi di queste parti.

Il pidocchio sostiene di non farne parte e di conoscerli per sentito dire, ma non può garantire per il suo compare deceduto: forse era di recente diventato un associato, o più probabilmente aveva sgrafignato l'anello a qualcuno e lo utilizzava per ottenere qualche sconto nei bar e dai ricettatori.

Sia come sia, ho lasciato il disgraziato al suo destino e ripreso il viaggio per Cortenova.

![viaggiaturi](/img/campagnaturi/ViaggioTuri3.jpg)

## Cortenova

Finalmente in città.

Cortenova è enorme, piena di gente.

_Troppa gente_.

Comincio a pentirmi di essermi invischiato in questo casino, rimpiango la mia baita.

Se non altro una volta giunto al porto non ho faticato ad incontrare Totò Ariti.

## Il piano di Totò

![totò](/img/totò-ariti.jpg)

```
Totò è sicuramente un Ladro (mi servirà per testare la classe nell'ambientazione)

Generatore

Obbiettivo:
6 = Trovare - la sorella
```

Totò mi ha rispiegato il piano:

La sera del 27, mentre Piddu e i suoi incontreranno Masuzzu in un vicolo qui vicino, io dovrò intrufolarmi nella villa di Piddu nella zona nord del porto.

C'è un vecchio passaggio segreto nella villa che Piddu fece murare qualche tempo fa: gli uomini di Totò hanno già provveduto a liberarlo parzialmente, entro domani sera i lavori dovrebbero essere terminati.

Io e Totò ci infiltreremo nel tunnel accompagnati da una discreta quantità di fuoco arcaico con cui faremo saltare per aria l'intera villa.

L'esplosione farà un gran baccano, dopodiché avremo da menare le mani...

![tunnel](/img/campagnaturi/tunnelpiddu.jpg)
