---
title: "I Viaggi di Marco da Zena - Capitolo 1"
description: "Avventura in espansione."
date: 2022-05-28
tags: "Marco da Zena"
layout: layouts/post.njk
---

![viaggio](https://external-content.duckduckgo.com/iu/?u=https%3A%2F%2Fwww.vistosulweb.com%2Fwp-content%2Fuploads%2F2018%2F08%2FPartenza-Colombo.jpg)

**Porto di Cortenova, Baronia di Cortenova**
**20 Maggio 850**

Poco è noto del passato di Marco, salvo due inconfutabili verità:

- viene dalle lontane terre di Zena
- è povero in canna

Zena è una delle terre esperiche a nord-ovest del Regno del Vespro, una piccola isola portuale dedicata al commercio da cui discendono molti degli abitanti della Baronia di Cortenova.

Marco è appena sbarcato e desideroso di trovare un lavoro in grado di migliorare le sue misere condizioni finanziarie: notando la sua spada, nessuno dei manovali si azzarda a proporgli qualcosa, ma in compenso viene avvicinato da Totò Ariti, braccio destro di Masuzzu Pignataru, un piccolo boss locale che opera dalle parti di Primaluna.

Entrando in confidenza con il gruppo, Marco accetta di aiutare la Compagnia di Masuzzu a deporre la tirannia della cosca di Piddu l'Artiglio, vecchio boss di Cortenova molto influente in tutto il nordovest.

**Porto di Cortenova, Baronia di Cortenova**
**27 Maggio 850**

L'aiuto Marco si rivela cruciale nella risoluzione del conflitto, tanto che sarà proprio la sua spada a decapitare Piddu l'Artiglio ([vedi la cronaca di Turi](/posts/turi5/)).

Dopo le sue gesta, Marco da Zena è considerato uno dei più importanti associati di Masuzzu Pignataru.

Ciò che Marco non sapeva, è che uccidendo Piddu l'Artiglio si era invischiato in un gioco più grande di lui...

## La società dei Rosacroce

Tra le baronie di Inessa e Cortenova esistono alcune organizzazioni criminali con una storia secolare, che assieme formano la leggendaria società segreta dei Rosacroce.

I più la ritengono un mito: non è infatti ufficialmente riconosciuta, poiché diversi _crociati_ risultano direttamente connessi con la politica locale.

La società si divide in diverse logge (o _clan_):

* Clan di Xiphias: simbolo pesce-spada, è composta esclusivamente da membri di etnia Arcaica ed è considerata la loggia più antica. Oltre a furti e contrabbando, rappresenta il clan più invischiato con misticismo e stregoneria.

* Loggia dei Preti: detta anche "La Banca", è direttamente connessa con la Chiesa di Jovis,




