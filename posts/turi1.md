---
title: "Solo - RPG: Le allegre scorribande di Turi Testepetra - Capitolo 1"
description: "Avventura Single Player."
date: 2022-05-23
tags: "Turi Testepetra"
layout: layouts/post.njk
---

_Avventura per un giocatore singolo_

**Sorgente del Kamikos, Baronia di Inessa, 23 Maggio 850**

![turi](/img/turi.jpg)

## 'Mbare Turiddu

Turi Testepetra è un guerriero delle montagne dell'ovest che ama il vino, la carne e farsi i fatti propri.

Ha una piccola baita vicino alla sorgente del Kamikos e una volta l'anno va a commerciare qualcosa nella città di Morgantina, ma per il resto vive felice e sereno tra i monti.

Oggi la giornata è iniziata bene, visto che ha ammazzato un fauno particolarmente agguerito che però si portava appresso la bellezza di 30 dinari.

La vera sorpresa però, lo aspettava a casa.

## Diario di Turi

Attraversando le foreste alla sorgente del Fiume Kamikos, mi sono scontrato con un fottuto fauno.

Per fortuna era solo, anche se era piccolo è riuscito a farmi passare un brutto quarto d'ora.

Spappolarlo è stato particolarmente soddisfacente.

```
Bottino: 30 dinari.
```

Dopo essermi riposato sono tornato nella mia baita, dove ho trovato un visitatore inatteso.

Anche perché io non aspetto visite.

Mai.

```
One page generator:

Obbiettivo: 2 Learn the truth

Avversari: 1 A powerful organization

Ricompense: 4 Supporto di un alleato
```

Masuzzu Pignataru, un piccolo criminale di Primaluna, vorrebbe mettersi in società con me: oltre alle solite promesse di soldi e potere, sostiene di conoscere la vera storia della mia Spada.

A quanto pare il pentolaio è stato nelle rovine di Echetia e conosce un qualche tipo di rituale che dovrebbe garantire alla mia arma più potere.

```
Tiro SAG [fallimento: 5 (6 -1)]
```

Masuzzu mi sembra molto convincente, per essere un pentolaro evidentemente sa quello che fa.

Ho deciso che lo aiuterò a sconfiggere la cosca di Cortenova.

## Masuzzu

![masuzzu](/img/masuzzu.jpg)

```
Generatore:

Jack - Leader

Re - Creare

1 - Unremarkable
```

Masuzzu Pignataru ufficialmente fa il pentolaio a Primaluna, ma in realtà arrotonda il suo lavoro con qualche occasionale truffa o furtarello:

col tempo, grazie ad una certa "spregiudicatezza" imprenditoriale è riuscito a formare un nutrito gruppo di associati che lo riconoscono come capo.

Com'era prevedibile, oltre alle autorità (debitamente corrotte) i suoi affari hanno cominciato ad interessare la concorrenza dei clan di Cortenova: il boss Piddu l'Artiglio ha preteso dal suo gruppo un tributo impossibile da pagare.

Conoscendo di fama le formidabili abilità di Turi in combattimento, Masuzzu spera di convincerlo ad unirsi a lui facendo leva sulla storia dell'arma del guerriero, un'antica lama echetiana.

## Note del GM

Esperimento nato su Roll20 per testare l'ambientazione.

Al sostituzione del GM, ho utilizzato lo splendido [One Page Solo Engine](https://inflatablestudios.itch.io/one-page-solo-engine) che si è rivelato sorprendentemente portentoso.
