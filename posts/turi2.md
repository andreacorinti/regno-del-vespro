---
title: "Solo - RPG: Le allegre scorribande di Turi Testepetra - Capitolo 2"
description: "Avventura Single Player."
date: 2022-05-24
tags: "Turi Testepetra"
layout: layouts/post.njk
---

**Sorgente del Kamikos, Baronia di Inessa**
**24 Maggio 850**

## Diario di Turi

Masuzzu è ripartito ieri sera, ma prima mi ha spiegato il suo piano, evidenziando la necessità di procedere in fretta:

Piddu l'Artiglio ha volutamente preteso dal gruppo di Masuzzu un tributo esagerato, in questo modo potrà giustificare con le altre cosche eventuali ritorsioni fuori dal suo territorio o qualcosa del genere: a quanto pare le cosche hanno una specie di codice, mah.

Masuzzu e i suoi hanno racimolato una minima parte dei dinari richiesti, che in teoria vorrebbe utilizzare come acconto per prendere tempo...i suoi sgherri più fidati lo stanno aspettando a Morgantina, con una carovana pronta per arrivare a Cortenova entro il 27 (sono solo 40 miglia, ma visto il valore del carico immagino contino di prendersela con comodo).

Viaggiando per conto mio, con un po' di fortuna dovrei riuscire a raggiungere Cortenova entro domani pomeriggio: in città dovrò incontrare tale Totò Ariti, un associato di Masuzzu che mi spiegherà come accedere alla villa di Don Piddu.

La villa è sempre sorvegliata, perciò la miglior occasione per intrufolarmi sarà proprio il 27, mentre Masuzzo e Piddu parlamenteranno: massima parte degli uomini dell'Artiglio faranno da scorta al boss, quindi avrò tutto il tempo per dare fuoco alla Villa.

## Partenza

Sono partito questa mattina presto.

Conosco a memoria i sentieri delle montagne, conto di attraversarli e raggiungere la costa settentrionale.

Dopodiché vedrò se è il caso di proseguire per la via principale o meno.

![viaggiaturi](/img/campagnaturi/ViaggioTuri1.jpg)

```
In rosso il percorso di Turi, in blu quello di Masuzzu.
Tiro per il viaggio: 8 (-1 sag), successo parziale
```
Sono riuscito ad attraversare i boschi senza particolari problemi, ma nella boscaglia ho avuto un intoppo...

```
Generatore:
4 Hostile enemies
```

un piccolo branco di lupi piuttosto affamati.

Sfortunatamente per loro, non avevo in programma di fare da spuntino.

```
Loot:
7 Informazioni
```

a giudicare dove portano le tracce delle bestie, un sentiero che conosco non è troppo lontano: è cresciuta qualche pianta in più dall'ultima volta da cui sono passato di qui, ma direi che posso proseguire tranquillamente.

## Serata

![viaggiaturi](/img/campagnaturi/ViaggioTuri2.jpg)

Ci sono volute un po' di ore, ma sono giunto dal Kamikos settentrionale senza ulteriori intoppi.

Mi riposerò lungo la strada degli uliveti a est di Primaluna, con un po' di fortuna domani mattina arriverò a Cortenova.

```
Accamparsi luogo sicuro:
-1 Razione
```
